# 💀 人生破產追蹤器 Life Bankruptcy Tracker

> ## 你條命＝錢，坐喺度都燒緊！

人生苦短，不如直接睇住自己每分鐘燒銀紙！  
呢隻app就係專為**拖延症／ADHD／地獄mode港青**設計，一開app即刻面對現實：  
打工唔努力、追劇廢時間、睇八卦浪費生命，一律即刻扣錢！

---

## 🏆 特色功能 

- **一開即入地獄模式：**  
  入生日，app計你仲有幾多命（即係幾多錢可以燒）。愈後生愈多資本，愈老愈窮，唔使扮型！

- **自動燒銀紙：**  
  唔login都扣錢，坐喺度hea都死，生存壓力大到爆炸。（唔好諗住你唔自爆就唔會扣錢 Time is money😾

- **毒打八卦位：**  
  睇八卦片、刷IG、蠟筆小新全部一click即扣double，無得扮嘢！

- **Task獎賞系統：**  
  完成有生產力嘅任務即刻加錢，重要任務高回報，有機加餐好啲。

- **日日串爆你：**  
  每日都有毒舌summary，今日浪費咗幾多命即刻彈出嚟，做得好就話你「冇完全廢曬」，做唔好就直接叫你「唔做嘢不如返屋企喊」。

- **全本地儲存：**  
  用`localStorage`記錄你慘況，唔使怕數據俾人偷，只怕自己唔努力。(Yesss我先唔會攞你任何data😾😾唔信你睇返我code😾😾)

---

## 👽 安裝方法

1. fork / clone 呢個repo 自己加野落去
或者開browser直接用（手機／電腦／老餅機支援）https://cryjai.github.io/life-bankruptcy-trackor/
2. 【冇得hea】入完生日就ready，準備面對現實毒打！

---

## 🐍 梗圖毒舌精選

>「人生苦短，你仲唔做嘢？」  
>「你個錢燒緊，快啲做task啦」  
>「又睇八卦？你條命值錢過八卦咩？」  
>「你今日已經浪費咗 XXX 蚊，仲唔醒？」

---

## ⚡ 係咪啱你用？

- ADHD、拖延症、廢青、健身扮努力、社畜想反擊、睇八卦停唔到
- 想成日俾人串醒、毒打，唔想再扮productive

---

> **你都睇到呢度仲唔用，咪繼續燒命啦！**

